Joan den astean amama eta biok telebista ikusten geundela, aho bete hortz geratu ginen azkenengo urteotan umeen gizentasuna nola handitu den islatzen zuen ikerketa bat ikusi genuenean. Horrexegatik, hurrengo galdera hauek bururatu zitzaizkigun: Izango ote da umeen osasunean eta alaitasunean erreparatzeko momentua? Ba al da gizentasuna gizarte mailan suertatzen den arasoa? Hurrengo lerrootan galdera horiei erantzuten saiatuko gara.

Latza da haurrengan gertatzen den gizentasunari buruzko gaia. Izan ere, badaude alde onak eta alde txarrak horren inguruan. Goazen ikustera horiexek zeintzuk diren. Alde batetik, aintzat hartu behar dugu haurrak haurrak baino ez direla. Hau da, ume bati ezin saio dieta zorrotz bat planteatu. Adibidez, gozokiak kenduz, edozein motatako afari koipetzuak kenduz edota gozoak diren makina bat janari kenduz, batzuk aipatzearren. Horrek umearen alaitasunarekin bukatzea suposatuko lukeelako. Baina, beste alde batetik, edozein arlotan bezala gauza txarrak ere egon badaude, jakina. Aurretik aipatutako janari horiek haurraren gizentasuna sustatzen dute eta haren osasunean kaltea ere eragin dezakete. Beraz, argi geratu beharko litzaiguke arlo horietan muturrak saiestu behar direla.

Bigarrenik, ezin dugu ahaztu gizartea esaten dugunean mota askotariko pertsonari buruz hitz egiten ari garela. Beraz, normala da zenbait iritzi desberdin agertzea. Alde batetik, jende askok alaitasuna eta plazerra osasuna baino garrantzitsuagoa dela pentsatzen du. Esate baterako, nahi duten beste jan egiten dute, ez dute kirolik egiten, alkola edaten dute... Beste alde batetik, ordea, osasunari lehentasuna ematen dioten pertsonak ere egon badaude. Hala nola, egunerokoan kirola praktikatzen dutenak, dieta osasuntzugarri bat eramaten dutenak, alkola edaten ez dutenak... Beraz, aurreko paragrafoan haurrekin gertatu den egoera errepikatzen da eta nire iritzia berdina da. Esaterako, alaitasuna eta osasuna bermatu behar dira eta biak eraman ahal dira oreka bat errespetatuz.

Hori guztia esan dugula, oraingoan zenbait ondoriotara ailegatu gintezke. Izan ere, lehenengo paragrafoan umeen elikadurak dituen abantailak eta desabantailak aztertu ditugu, Beste alde batetik, berriz, bigarren paragrafoan haurren gizentasunaren gaia gizarte mailara eraman dugu eta aztertu ditugu zeintzuk diren gizartean bereizten diren bi taldeak gai horretan. Hala eta guztiz ere, paragrafo bietatik atera behar dugun ondorio nagusiena: bizitzan muturretatik hiez egin behar dela da; bizitza disrutatu ahal da oreka bat mantenduz eta arlo guztietan esfortzu minimoa egiten.

# Gaia: Umeen gizentasuna
