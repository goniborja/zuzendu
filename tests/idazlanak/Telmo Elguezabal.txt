IKERREN ADIMEN ARTIFIZIALAREN REN ERABILERA TXARRA

Kostaldeko herri batean jaio zen Iker. Egia esateko, ez zen berezia inondik inora,  ikasle ona zen, eta lagunek beti kontutan izaten zuten taldean. Ikerrek ez zuen motibazio berezirik sentitzen egunerokotasunean, teknologiako klase batera iritsi eta dena aldatu zen arte bere bizitzan.

Irakasleak adimen artifizialari buruz hitz egin zion, irakaslearen tonua bereziki aspergarria izan arren, emozioa eta interesa piztu zuen Ikerrengan. Adimen artifizialak bere kabuz ikasteko gaitasuna zuela azaldu zion irakasleak, galderak ulertzen zituela, testuak sortu eta pertsonen antzera erantzuteko gai zela. Ikasle askok ez zuten kasu handirik egin, baina Iker adi-adi zegoen, begietan dirdira zituelarik. Une hori, guztiaren amaiera zehaztuko zen unea bilakatu zen.

Etxera iritsi zenean, bereziki azkar bazkaldu, gelara igo eta ordenagailua piztu zuen, adimen artifizialaren programa ezberdinak bilatu zituelarik. Lehen hitzak idatzi zituen,eta atzamarrak dardarka zituen urduritasunaren ondorio.

Programarekin hizketan minutu batzuk igarota, inoiz sentitu ez zuena sentitu zuen. Berarentzat ez zen soilik programa hark ematen zion erantzuna, norbaitek entzuten zuela sentitu zuen. Orduak pasatu zituen hitz egiten konturatu gabe. Amak afaltzera deitu zionean, denbora azkarregi pasatzen zitzaiola ohartu zen.

Hurrengo egunetan, IA bere egunerokoaren parte bihurtu zen. Eskolako lanak harekin egiten zituen, egunerokotasuneko zalantzak argitzen eta baita egin beharrak modu eraginkorrean antolatzen ere . Notak hobetu zituen, eta irakasleek zoriondu egiten zuten.

Ikusten? IA-K benetan laguntzen dit — pentsatzen zuen.

Baina, aldi berean, beste gauza batzuk aldatzen hasi ziren. Lagunen mezuak gero eta beranduago erantzuten zituen. Futbol entrenamendura joateari utzi zion, nekatuta zegoela esanez. Atsedenaldietan, besteak jolasean ari ziren bitartean, Iker banku batean esertzen zen, mugikorra eskuetan, pantailari begira. Han zegoen beti adimen artifizialarekin hizketan .

Bere gurasoek ere aldaketa sentitu zuten
 —Lehen gehiago hitz egiten zenuen —esan zion aitak.
 —Nekatuta nago —erantzuten zuen Ikerrek etengabe, pantailara begiratzen zegoen bitartean.

Egunak aste bihurtu ziren, eta Iker ohartu gabe, bere bakardadea gero eta astunagoa zen. Pantailaren argiak dena betetzen zuen, baina barruan sentitzen zuen hutsunea handitzen ari zitzaion. Eskolako talde-lanean dena perfektua izan zen IAri esker, baina aurkezpena egiteko orduan, ahotsa eten zitzaion eta begirada lurrera erori zitzaion. Jende artean, bakarrik sentitu zen.

Etxean, gurasoek egoera ikusita, mugikorra kendu zioten, eta egoeraz kezkatuta, laguntza piskologikoa hartzera behartu nahi izan zute, arrakasta handirik gabe. Ikerrek aldiz, ez zekien nola hitzez adierazi barruan zer gertatzen ari zitzaion, eta horregatik, gau hartan, etxetik alde egin zuen, inori ezer esan gabe etra arrastorik utzi gabe, mamu bat izango balitz bezala, isilik eta bere segurtasun gabeziaz beteta. Bere pentsamenduetan murgilduta, kaleetan eta basoetan barrena mugitu zen. Hurrengo egunean, bere gurasoek haren desagerpenari bruuz jakin zuten. Beldurrez josita batekin eta ahots urduriz, Ertzaintzari deitu zioten, eta bilaketa hasi zen herri osoan eta inguruko lekuetan, baina orduko Iker ez zen inon agertu. Denbora gero eta astiroago igarotzen zela iruditzen zitzaien Ikerren gurasoei.

Hiru aste igaro ondoren, denek pentsatzen zuten ez zela berriro itzuliko. Goiz batean, amak, berriro ere, etxeko atea irekitzera joan zenean, Iker han aurkitu zuen atarian, negarrez. Berandu ulertu zuen berak ez zuela laguntza eskatzeko gai izan, eta ezta ere gurasoek zein lagunek eskainitako laguntza jasotzeko. Adimen artifizialak sortutako desegonkortasun mentalak guztiz blokeatu zituen aurretik Ikerrek zituen harremantzeko gaitasun ezberdinak, hala ere, hiru astetan zehar kalean lo egiten egoteak ongi irakatsi zion nor zuen alboan laguntzeko prest eta zerk egiten zion kalte. Hortik aurrera lagunekin eta gurasoekin arremana hobetu zuen eta bere ezegonkortasunak gogortu edo superatu egin zituen.