BIZI BERRI BAT

Amaiak 15 urte zituen eta oso triste zegoen. Bere etxean, Donostian, ez zuen lagunik. Eskolan, inork ez zuen berarekin hitz egiten. Ikasle guztiak taldeetan zeuden, baina Amaia bakarrik geratzen zen beti.

Etxera itzultzean, bere gurasoek ez zuten askorik hitz egiten berarekin. Aita lanpetuta zegoen beti eta ama etengabe telefonoz hitz egiten. Amaia bere gelara joaten zen eta liburuak irakurtzen zituen egun osoan zehar. Liburuetako pertsonaien istorioak berarenak baino hobeagoak ziren.

Egun batean, afaltzeko orduan, aitak hitz egin zion. "Entzun, Amaia. Enpresa berri batean egingo dut lan Gasteizen, beraz, hurrengo hilean etxez aldatu beharko dugu".

Amaiaren urduri jarri zen. "Baina... nire lagunak hemen ditut!" esan zuen, nahiz eta ez izan lagunik. Bere gurasoek ez zioten kasurik egin. Erabakia hartuta zegoen.

Hurrengo egunetan, Amaiak bere jolas zaharrak eta liburuak kutxa batean sartzen hasi zen eta maleta egiten. Azken egunean, bere gelako leihotik azken aldiz begiratu zuen. Triste zegoen, baina pentsatsen zuen agian Gasteizen bere bizitza hobea izango zela.

Gasteizko etxe berria handiagoa zen, baino hutsik zegoen. Amaiaren gelako hormak zuriak ziren, apaingarririk gabe eta ez zen eroso sentitzen bere logelan. Beraz, berehala bere gauzak kutxatik ateratzen hasi zen. Bere pelutzeak ohea gainean jarri zituen, posterrak hormetan itsatsi zituen eta libruruak apaletan jarri zituen.

Eskolako lehen eguna beldurgarria izan zen. Gasteizko ikastetxea Donostiakoa baino handiagoa zen eta ikasle gehiago zeuden. Irakasleak “Amaia Etxebarri" esan zuenean Amaiak eskua altxatu zuen eta denek begiratu ziotenean, guztiz lotsatu zen eta hil nahi zuen.

Atsedenaldian, ez zekien nora joan. Banku bat ikusi zuen zuhaitz baten azpian eta hara joan zen esartzera. Liburu bat atera zuen eta irakurtzen ahalegindu zen baina ezin izan zen kontzentratu, ez zegoen lasai.

"Kaixo! Liburu ona al da?" entzun zuen norbait galdetzen. Amaiak begiratu zion eta neska bat ikusi zuen ile beltz laburrarekin eta irribarre handi batekin. "Ni Maider naiz. Zu zara ikasle berria, ezta?"

"Bai... ni Amaia naiz" esan zuen Amaiak lotsatuta.

Maider Amaiaren ondoan jessarri zen eta hitz egiten hasi ziren. 5 minutu ondoren zirudien betidanik esagutzen zirela. Amaia etxera oso pozik itzuli zen. Azkenean lagun bat zuen.

Hurrengo egunean, Maiderrek Amaiari itxaron zion eskolako kanpoko atean eta biak batera sartu ziren eskola barrura.

Aste batzuk pasa ondoren, Amaia eta Maider beti zeuden batera. Klasera batera joaten ziren, batera jaten zuten patioko bankuan, eta batzuetan Maiderrek Amaia bere etxera gonbidatzen zuen.

Amaiak galdetu zion egun batean: "Maider, zergatik zaude nirekin bakarrik? Ikusten dut beste askorekin hitz egiten duzula".

Maiderrek sorpresa pixka batekin erantzun zuen: "Bai, baina hitz egitea ez da lagun izatea. Zu zara benetako laguna. Gainera, zuk entzuten nauzu, eta hori garrantzitsua da". Amaiak lehen aldiz sentitu zuen norbait benetan maite zuela.

Maiderrek Amaiaren bizitza aldatu zuen. Amaiaren autoestimak gora egin zuen. Maiderrekin ondo sentitzen zen, ez zuen zerikusirik duela bi hilabeteko neskarekin. Maiderrek beste ikasle batzuk aurkeztu zizkion, eta Amaiak haiekin hitz egin zuen, lotsati baina hitz egiten.

Etxean ere gauzak aldatzen hasi ziren. Egun batean, Amaiak bere amari esan zion: "Gaur Maiderrekin zinemara joango naiz pelikula bat ikustera."

Bere amak telebista itzali zuen eta Amaiari begiratu zion. "Oso plan ona. Maider nolakoa da?" galdetu zion.

Amaiak Maider nolakoa zen deskribatu zion, eta bere amak galdetu zuen: "Zergatik ez duzu etxera gonbidatzen afaltzera?"

"E... ba…, igual egingo dut".

Hurrengo egunean, Amaiak Maiderri galdetu zion ea nahi zuen bere etxera joan afaltzera. Maiderrek baiezkoa eman zion oso pozik.

Maider afaltzera joan zen egunean, aitak pizzak erosi zituen eta amak pastela egin zuen. Maider iritsi zenean, Amaiaren gurasoekin hitz egiten hasi zen. Bere bizitzari buruz hitz egin zien eta nabarmentzen zen nola denak gustura zeuden. Batzuk hitz egiten eta besteak entzuten.

Egun horretan Amaia konturatu zen bere gurasoak ez zirela horrenbesteko zorrotzak eta gurasoekin bere jarrera aldatu beharko zuela pentsatu zuen.

Geroago, Maider joan ondoren, Amaiaren aitak esan zuen: "Maider oso neska jatorra da. Lagun oso ona duzu".

Amak gehitu zuen: "Bai, eta nahi duenean gure etxera etor daiteke.”

Amaiak ez zekien zer esan. "Eskerrik asko" esan zuen azkenean. Gelara joan zen eta Maiderreri mezu bat bidali zion: "Gaur afarian oso ondo pasatu dut. Eskerrik asko etortzeagatik".

Berehala erantzun zion: "Zuri eskerrik asko gonbidatzeagatik! Zure gurasoak oso jatorrak dira. Bihar ikusiko gara eskolan!"

Amaia ohean etzanda, gogoratu zuen nola sentitzen zen hilabete batzuk lehenago. Bakarrik eta triste. Orain, lagun bat zuen eta bere gurasoekin hitz egiten zuen.

Hurrengo hilabeteetan, eskolan, Amaiak beste bi neska ezagutu zituen, Maiderren lagunak zirenak. Talde txiki bat osatu zuten. Etxean, bere eguneko istorioak kontatzen jarraitu zuen. Bere gurasoek galdetzen zuten Maiderreri buruz eta nola zebilen eskolan.

Udaberria iritsi zenean, Amaiak pentsatu zuen bere bizitzak aldaketa handia izan zuela. Gasteizen hasieran beldurtuta zegoen, baina orain pozik dago. Ez zen bakarrik sentitzen.

Parkean paseatzen zeuden arratsalde batean, Amaiak esan zion: "Maider, eskerrik asko denagatik. Zu gabe, oraindik bakarrik egongo nintzateke".

Maiderrek sorpresa pixka batekin erantzun zion: "Amaia, zuk ere uste duzun baino gehiago lagundu didazu. Nirekin zintzoa zara. Benetako laguna zara".

Elkarri besarkada bat eman zioten. Amaiak sentitu zuen azkenik bere tokia aurkitu zuela, lagun batekin, gurasoekin harreman hobearekin eta leku berri batean.