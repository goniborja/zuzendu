HAMAZAZPI

Euskal herriko herri txiki batean, Ane eta Markel bizi ziren. Markelek 17 urte zituen eta Anek 15; eskolan ezagutu ziren eta 7 hilabete daramatzate bikote moduan.

Ane eta Markel oso dibertigarriak dira elkarrekin daudenean; beti planak egiten ari dira, mendira, zinemara edo beste herri batzuk bisitatzera.

Herrian, etxe utzi bat dago, eta Markel etxe aurretik pasatzen den bakoitzean beti berdina esaten dio Aneri: “Egun baten etxe horretara sartzea gustatuko litzaidake, seguruenik mamuak daude”.

Anek beti berdina erantzuten zuen: “Bai, ez naiz sartuko, ezta behartuta ere”.

Markel etxean sartu nahi zela txantxan jarratu zuen, eta Anek ideia bat zuen: Markelen urtebetetzean etxe utzira sartzea izango zen bere opari bat.

17 egun pasatu ziren eta Markelen urtebetetzea heldu zen. Ane bere oparia esan zionean, Markel oso pozik jarri zen. Anek esan zion bariku arratsaldean joango zirela, eta Markelek gogo asko zituen.

Arratsaldean, Ane eta Markel herriko plazan geratu ziren, 17:00etan. Ibiltzen joan ziren etxe utzira, ez zegoen oso urrun plazatik.

Heldu zirenean etxearen aurretik, Ane beldurtuta zegoen. Etxea ez zen oso handia; kanpotik ostoak zituen hormetan eta etxe oso zahar bat zela ikusten zen.

Zartzeko ordua heldu zen. Atera heltzeko bi eskailera zeuden; Markelek oina jarri zuenean eskaileran zarata arraro bat entzun zen, eta eskailerak oso bigunak zeuden.

Etxe barruan zeudenan, apalak bakarrik liburuekin zeuden; etxe osoa liburuz beteta zegoen. Dena oso garbi zegoen, ordenatuta eta argi azkorekin.

Bapatean, Aneri beldur guztia kendu zitzaion; biak arrituta geratu ziren. Liburuak ikusten hasi zirenean, konturatu ziren liburu bakoitza herriko pertsona baten bizitza zela; pertsona bakoitzaren iragana, oraina eta etorkizuna jasotzen zuela ikusi zuten.

Ane eta Markel arrituta geratu ziren. Korrikan haien familiekiko liburuak aurkitzen hasi ziren. Aneko nebak arrituta geratu ziren; liburuak adierazten zuen Anen neba piloto moduan lan egingo zuela eta bere gurasoak urte asko biziko zirela.

Markelen amaren liburuan jartzen zuen 17 urte barru hilko zela minbiziaz. Markelek ez zuen aitarik, ezta neba-arrebarik. Markel triste jarri zen eta pentsatu zuen bere amarekin denbora gehiago pasatu beharko zuela edo ama lagundu.

Bapatean, Aneri bururatu zitzaion haien liburuak topatzea eta irakurtzea. Arin aurkitu zituzten liburuak, bata bestearen alboan zeudelako. Bakoitzak berea hartu zuen eta aurrez aurre jarri ziren.

Irakurri zutenean, biak batera liburua utzi zuten eta ezer esan gabe bakoitza bere etxera joan zen. Liburuak esaten zuen 17 hilabete barru utziko zutela haien harremana.

Hurrengo egunean, Markel esan zion Aneri berarekin hitz egin nahi zuela. Anek baietz esan zion eta arratsaldeko 17:00etan geratu ziren hitz egiteko Aneren etxean.

Hordua heldu zenean, Markel eta Ane logelara joan ziren hitz egiten. Begietara begiratu ziren eta barkamena eskatu zuten batak besteari.

Markelek ideia bat zuen: “Ez diogu kasurik egingo, ez da inporta zer pasatzen den, ez dugu utziko eta ikusiko dugu zer gertatzen den”. Ane ados zegoen, eta horrela haien bizitzarekin jarraitu zuten; barruan kezka batzuk izan zituzten, baina ez zuten harremana utzi.

17 hilabeteak pasa ziren, eta Ane eta Markel beldurtuta zeuden, ia zer gertatuko zela jakin nahi zutelako. Eguna heldu zen, eta dena normal zegoela pentsatzen zuten, baina bapatean, zarata oso handi bat entzun zen.

Etxe utzia, liburuen etxea, estali egin zen; herri osoa sutan zegoen, denak zarata eta negarrez, kotxeak eta etxeak apurtuta, eta pertsonak hiltzen hasi ziren.

17 minutu pasatu zirenean, herri osoa apurtuta eta pertsona guztiak hilda zeuden, Ane eta Markel izan ezik. Biak paralizatuta geratu ziren; Ane negarrez zegoen eta Markel ez zen ezta mugitu ere. Lurrera bota ziren eta isiltasunean egon ziren 17 ordu.

17 ordu luze pasatu ondoren, Ane izan zen lehenengoa lurretik altxatzen, gorputza dardarka eta begiak malkoz beteta zituela. Poliki-poliki Markelengana joan zen eta besarkada estu bat eman zion, biak bizirik zeudela sinetsi ezinik.

Une horretan ulertu zuten zerbaitengatik geratu zirela bakarrik herri suntsitu hartan. Ingurura begiratu zuten eta dena hautsita zegoen, baina zerua berriro urdin ikusten zen.

Elkarri helduta ibiltzen hasi ziren, kaleetan zehar, isiltasunak belarriak mindu arte. Liburuen etxearen hondarrak ikusi zituzten lurrean sakabanatuta, eta bihotza estutu zitzaien. Orduan konturatu ziren agian liburuek ezin zutela dena kontrolatu, eta etorkizuna alda zitekeela.

Markelek esan zuen aukera berri bat zutela bizitza beste modu batean hasteko. Anek burua baietz mugitzen zuen, oraindik beldurra barruan bazuen ere.

Biak ados jarri ziren herri hartatik alde egiteko eta oroitzapen mingarriak atzean uzteko. Bidean, Markelek bere amari deitu zion, ahotsa apurtuta baina ondo zegoela esateko. Anek bere familiari mezua bidali zien negar artean, bizirik zegoela jakinarazteko.

Denborak aurrera egin zuen eta pixkanaka barruko zauriak sendatzen hasi ziren. Markelen ama gehiago zaindu zuten, elkarrekin pasatzen zuten momentu bakoitza baloratuz. Anek ikasketekin jarraitu zuen eta Markelek lan txiki bat aurkitu zuen dirua irabazteko.

Batzuetan beldurra itzultzen zen gauetan, amets txarrekin esnatzen zirenean. Baina beti hitz egiten zuten, barruan zuten guztia ateratzeko eta indartsu jarraitzeko.

17 hilabeteak pasa ziren, eta guztien harridurarako, oraindik elkarrekin jarraitzen zuten. Egun horretan mendira igo ziren, lehen egiten zuten bezala, isilik baina eskutik helduta.

Gailurrean eserita, herri zaharra urrunetik ikusi zuten eta bihotzean hutsune bat sentitu zuten. Ez zuten ahaztu gertatutakoa, baina ikasi zuten minarekin bizitzen.

Markelek eskua estu hartu zion Aneri eta irribarre txiki bat egin zuen. Anek esan zion haien istorioa ez zegoela idatzita, eta beraiek erabakiko zutela zer egin.

Eguzkia sartzen hasi zen poliki-poliki, zerua kolore laranjaz betez. Une horretan ulertu zuten bizitza opari arraro eta zaila dela batzuetan, minarekin, beldurrarekin eta aldi berean maitasunarekin datorrena.

Eta nahiz eta patuak askotan probak jarri, elkarrekin sendoagoak zirela sentitu zuten. Behera jaisten hasi zirenean, etorkizunari buruz hitz egiten hasi ziren berriro. Zinemara joateko planak egin zituzten, mendira bueltatzeko eta beste herri batzuk ezagutzeko.

Ez zekiten zer etorriko zen, baina batera egongo zirela bai. Etxera bueltan, Ane Markelen sorbaldan jarri zen nekatuta baina lasai. Eta Markelek pentsatu zuen benetako miraria bizirik jarraitzea baino gehiago zela: elkarrekin aurrera egitea zela.