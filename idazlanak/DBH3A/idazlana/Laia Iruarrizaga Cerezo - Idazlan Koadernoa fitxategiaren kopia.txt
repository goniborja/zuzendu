Ane hamabost urteko neska arrunt bat zen. Bai, arrunta. Anek pentsatzen zuen bere adineko jendeak beldurra ziola hitz horri. Baina bera arrunta zen: kanpotik begiratuta, institura joaten zen, lagunekin barre egiten zuen, batzuetan negar ere bai… Baina bera normala zen. Normala eta arrunta zen, nahiz eta adoptatua izan, nahiz eta bere benetako gurasoak ezagautu ez. Eta normala zen ezagutu nahi ez bazituen?

Aneren lagunak ero moduan ibiltzen ziren haren gurasoak bilatzen, baina normala den moduan 15 urteko neska pare batek ezin zuten ezer ikertu, mugikor xume batekin. Aneri ordea, ez zitzaion axola. Bere gurasoek eman zioten etxea, edukazioa eta maitasuna gogoko zuen, eta nahiz eta txikia zenean  bere guraso bilogikoei buruzko jakin mina eduki, oraintxe bertan, ez zitzaion axola.

Urtarrileko egun hotz batean, Ane etxera heldu zen, eskola egun gogor baten ostean. Bere logelara joan zen, telebistan bere serie gustokoena ikusteko asmoz. Mandoa hartu, eta pizten saiatu zen, baina lurrera erori zitzaion, pila guztiak gela osotik sakabanatuz. Bat ohe azpian geratu zen, eta bere eskuak ez zirenez heltzen, sotora joatea erabaki zuen, falta zen pilaren bila.

Han goian ez zer inoiz egoten, normalean aita edo ama joaten zirelako pila bila. Pilak kaxa batean bilatzen hasi zen, hautsez betetako lurrean eserita. Anek gauzak esku batetik bestera pastazen zituen, erre egingo balute bezala, pilak ahalik eta azkarren aurkitu nahian. Kutxa hustu zenean, liburu berde bat soilik geratu zen. Argazki album bat topatu zuen. Seko gelditu zen, bere bihotza bezala. Urduritasuna oinetatik burura heltzen zitzaiola sentitu zuen, liburua zabaldu bitartean. Liburua ireki zuen, justu erdian. Familia bat. Familia zoriontsu bat. Baina ez zen Ane agertzen. Ez zen bere familia.

Bi gazte agertzen ziren, luxuzko eskularruak eta seguraski dirutza kostatzen zuten kotxeetan eserita. Pozik ziruditen. Bai, pozik zeuden. - Pentsatu zuen Anek.

Baina zergatik ote zegoen argazki hori eta bikote haren beste gehiago bere etxeko sotoan? Anek bere aitaren pausoak entzun zituen beheko pisutik, beraz, liburua hartu, kamiseta azpian ezkutatu, eta bere logelara jaitsi zen. Orriak pasatzen ibili zen, emakume gazte ilehoria begiratzen. Irribarre handia eta zintzoa zuen, maite duzun pertsona batekin zaudenean soilik irteten den horietakoa. Gizona ere argazki guztietan zegoen, baina ez zion inoiz kamerari begiratzen. Neskari begiratzen zion, begirada zabal eta distiratsuarekin. Aneren
begirada berdinarekin.

Neska aste osoa egon zen argazki hoietan pentsatzen. Aurpegi hoiek ezagunak egiten zitzaizkion, baina non ikusi ote zituen? Argazkiari argazki bat atera zion, eta interneten bilatzen saiatu zen. Interneten, bikotearen argazkiei  buruzko albiste asko zeuden. Denek izenburu bera zuten: “bi gorpu istripu batean desagertuta”.

Albisteak, poliziak ikertu zuen istripu bat azaltzen zuen, bikotearen gorpuekin batera. Aneren bihotza azkarrago jotzen hasi zen. Albisteek istripuaren lekuan aurkitutako haurtxo bat, eta geroago desagertutako bi gorpuak aipatzen zituen. Anek bikotearen argazkia eskuetan hartu eta erditik apurtu zuen. Arnastea gero eta zailagoa egiten zitzaion, eta aita bilatzera joatea erabaki zuen, erantzunak aurkitzeko. Sukaldean aurkitu zuen, edaten. Anek zuzenean galdetu zion:

-Albumeko argazkietan agertzen den bikotea, nire gurasoak al dira? Nork hil zituen eta nork eraman zituen gorpuak?

-Ikusten dut dagoeneko dena dakizula, alaba. Nik uste baino azkarragoa zara.

Anek burua astindu zuen. Dena? Berak oraindik ez zekien ezer.  Ezin zen egia izan, ezin izan zuen bere aitak egin. Ez zekien ezer, baina jakin nahi zuen? Azkar pentsatzen hasi zen.

Baina zergatik egin ote zuen? Agian mendekua izango zen. Zergatik adoptatu zuten bera? Malko batzuk isuri zituen, baina beldurrak bereganatu zuen, eta poliziari zekiena kontatzea erabaki zuen.

Bere gelara itzuli zen korrika albuma bilatzera, poliziari entregatzeko asmoarekin, aita irribarre mingots batekin utziz. Anek ezin zuen sinistu bere aitaren kontra egingo zuenik polizia baten aurrean. Bere gelara iritsi zen, baina album berdea ez zegoen utzi zuen lekuan. Desagertu egin zen. Ezin zen izan.

Anek ingurura begiratu zuen, eta ulertu zuen bera arrunta zela. Bai, arrunta zen, eskolara joaten zen, lagunekin egotea gustazten zitzaion, mugikorrarekin denbora pasatzea gogoko zuen… Nerabe arrunt bat zen, behintzat orain arte, behintzat bere aitak inor baino min gehigo egin zion arte. Ane neska arrunt bat zen, baina oraingoan bakarrik zegoen. Bakarrik, guztik bakarrik eta inor gabe.