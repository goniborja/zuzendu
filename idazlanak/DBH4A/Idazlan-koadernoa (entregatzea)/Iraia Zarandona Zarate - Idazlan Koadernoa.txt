2. Zikloa

Interneta desagertu zen eguna

Irati konturatu zen zerbait gaizki zihoala bere mugikorra piztu ez zenean gosarian. Ordenagailuarekin eta routerrarekin probatu zuen, baina ez zuten funtzionatu. Etxetik kanpo irten eta bizilagunak urduri ikusi zituen. Haien telefonoak begiratzen zituzten, eztabaidan ari ziren eta zer gertatu ote zen galdetzen zioten elkarri. Orduan konturatu zen ez zela bere etxea bakarrik, Internet desagertu egin zen hiri osoan.

Institutuan, nahasmena are handiagoa zen. Irakasleek ezin zituzten ordenagailuak erabili, klase digitalak bertan behera geratu ziren eta inork ez zekien azterketak edo zereginak egiten internet gabe. Markel pasabideko zoruan eserita zegoen, bere tableta itzalita eta begiak sinesgogor eta zabal-zabalik zituen. Eneko korrika iritsi zen eta aitak lan egiten zuen ospitalean ere konexiorik ez zegoela azaldu zuen. Medikuek dena paperean idatzi behar zuten. Alarma nonahi zabaltzen zen, eta hiria kaosaren hurbiltasunan zegoen. Semaforo itzaliak, istripu txikiak bidegurutzeetan, ilara amaigabeak supermerkatuetan eta janariagatik eta uragatik eztabaidak.

Arratsaldean, hiru lagunak parkean bildu ziren. Beldurtuta eta nahastuta zeuden. Zer egin zezaketen hitz egiten ari zirela, Iratik haur bat ikusi zuen negarrez, amarengandik galdu zelako. Orduan ia ordubetez ama bilatzen lagundu zioten, jendartean aurkitu zuten arte.

Gero, Enekok ibai aldera seinalatu zuen. Eraikin zahar bat zegoen, urteak zeramatzana abandonatuta. Eraikin honek argi berde txiki bat zeukan goialdean, modu arraroan piztu eta amatatzen zena. Hiru lagunen beldurra gainditu zuen. Eraikinera hurbiltzea erabaki zuten, zer gertatzen zen ikusteko.

Etxea ilun eta hautsez betea zegoen, hormak apurtuta eta kableak sabaitik zintzilik. Erdian makina bat zegoen. Bat-batean, ahots sakon eta metaliko batek bete zuen lekua, esanez Internet deskonektatua izan zela eta teknologiarik gabe komunikatzen ikasi behar zutelako. Iratik Markelen besoari heldu zion, Enekok hortzak estutu zituen eta hirurak beldurrez korrika atera ziren.

Ondorengo egunak ez ziren errazak izan. Hiriko leku batzuetan, jendea lapurretan hasi zen, eta beldurra alde guztietan zabaldu zen. Gau batean, norbaitek plaza ondoko kristal hotsa entzun zuen. Hainbat pertsona ikusi zituzten korrika, janariz betetako poltsekin. Iratik ezin zuen lorik egin, gertatutakoaz pentsatzen ari zelako. Orduan zerbait egitea erabaki zuen eta Enekok eta Markelek bere auzoari laguntzeko zerbait egin zezaketela konbentzitzen saiatu zen. Bizilagunak biltzen hasi ziren. Txandak antolatu zituzten lurrak eta dendak gauez zaintzeko. Janaria banatu zuten. Botikak bilatu zituzten. Haurrei jolasten, irakurtzen eta pantailarik gabe entretenitzen irakatsi zieten.

Talde batek biltegi komunitarioa ez lapurtzea ere lortu zuten. Haiekin hitz egin zuten eta denek lagundu behar zutela gogorarazi zieten. Apurka-apurka, komunitatea bereien artean fidatzen eta kooperatzen hasi zen. Jendea elkarrekin hasi zen lanean eta dena hobeago joaten hasi zen.

Pasatzen zen egun bakoitzarekin, hiru lagunek hiria nola eraldatzen zen ikusten zuten. Lehen beldurra eta deskonfiantza zegoen hirian, elkarrizketak eta talde lana sortzen ziren. Haurrek kaleetan jolasten zuten, helduek istorioak partekatzen zituzten eta bizilagunak elkarri laguntzen hasten ziren. Iratik ulertu zuen, zailagoa bazen ere, internet deskonekzio behartu hartan zerbait ona ere bazegoela, jendeak galdutako gizatasuna berreskuratzen ari ziren, hainbeste teknologiaren mende egoteagatik.

Handik astebetera, Iratiren mugikorrak dardara egin zuen. Internet itzuli zen. Hiriak ospatu zuen, semaforoek berriro funtzionatzen zuten eta dendak ireki ziren, baina zerbait aldatu zen. Bizilagun askok biltzen jarraitzen zituzten, haurrek jolasten jarraitzen zuten pantailen beharrik gabe, eta pertsonek nahiago zuten aurrez aurre hitz egin mezuak bidali baino.

Irati Enekorekin eta Markelekin ilunetan eseri zen betiko parkean, eta bizi izandako guztiaz pentsatu zuen. Ikasi zuten teknologia erabilgarria zela, baina benetako lotura beti zegoela pertsonen artean. Egun hartatik aurrera, nahiz eta mugikorra bateriarik gabe geratu, ez zuen berriro beldurrik sentituko norbait ondoan zuen bitartean, ez zen inoiz benetan deskonektatuta egongo.