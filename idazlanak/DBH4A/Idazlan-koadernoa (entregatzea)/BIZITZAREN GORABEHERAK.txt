BIZITZAREN GORABEHERAK

Unai, familia aberats batean jaio zen, enpresa handi batean jabeak zirelako, eta jende askok pentsatzen zuen bizitza erraza izango zuela, baina bere haurtzaroa ez zen hain sinplea izan. Oso txikia zenean, bere ama gaixotu egin zen eta denbora gutxian hil zen, horrek, etxeko giroa asko aldatu zuen. Lehen, etxean giro hobea zegoen, ama beti zebilen lanean edo Unairekin jolasten, baina, haren faltarekin etxea askoz ere isilago geratu zen. Aita oso minduta geratu zen eta askotan ez zuen Unairekin hitz egiteko gogorik, eta horrek Unai pixkanaka urrundu zuen berarengandik. Jauregi handi batean bizi ziren, gela handiak eta lorategi eder bat zuten, baina Unairi askotan handiegia iruditzen zitzaion dena, eta batzuetan bakarrik sentitzen zen, nahiz eta materialki ezer ere ez faltan izan.

Eskolan, Unai ikasle normala zen, ez zen nabarmentzen baina ez zuen arazo handirik ere, eta irakasleek beti esan zioten bere gurasoei mutil isila baina lanerako nahiko arduratsua zela. Ikaskide batzuek esaten zioten zorte handia zuela aberatsa zelako, baina berak ez zuen horrela ikusten, diruak ez zuelako betetzen etxean zegoen hutsunea. Batzuetan, beste ikasleen gurasoak ikusten zituen eskolako atean, eta triste jartzen zen bere ama gogoratzen zuelako eta faltan botatzen zuelako.

Etxean, askotan amaren argazkiak begiratzen zituen eta gogoratzen zituen berarekin pasatutako momentu gutxi batzuk, naiz eta oso txikia izan zenean hil zen eta oroitzapenak ez ziren oso zehatzak. Aitarekin, harremana ez zen txarra, baina bai distantziatsua, aita lanarekin eta bere gauzekin oso okupatuta zegoen, eta Unai ohitu egin zen bere kabuz moldatzen. Etxeko langileek askotan ikusten zuten Unai pasilloetan bakarrik ibiltzen, pentsakor, eta pena ematen zien, denbora asko bakarrik pasatzen zuelako. Unai, askotan, bere gelan geratzen zen, leihoan behera begira, kalean beste umeak jolasten ikusten, eta pentsatzen, bere bizitza zergatik zen haien desberdina. Txikiegia zen erantzunak aurkitzeko, baina bazekien bere haurtzaroa ez zela guztiz normala, eta nahiz eta gauza asko eduki, emozionalki hutsune bat geratu zitzaion, eta horrek markatu egin zituen bere lehen urteak.

Urteak igaro ahala, Unai konturatzen hasi zen etxean gauzak ez zirela ondo joaten. Aita gero eta nekatuago ikusten zuen, eta askotan etxera berandu iristen zen, aurpegian kezka nabaria zuela. Lehen, behintzat afaltzeko unea partekatzen zuten, baina denborarekin ohitura hori ere galdu zen, eta Unaik askotan bakarrik jaten zuen. Enpresan ere arazoak zeudela entzuten zuen, langile batzuk kezkati zeudelako eta batzuek esaten zutelako aitak ez zituela lehen bezain argi erabakiak hartzen. Unai gaztea zen, baina nahiko azkarra egoera arraroa zela ohartzeko. Batzuetan, gauetan, bere gelatik entzuten zituen aitak telefonoz izaten zituen eztabaidak, tonu altuan eta urduri, eta horrek Unai urduri jartzen zuen, nahiz eta ez zuen guztiz ulertzen zer gertatzen ari zen. Aitak gero eta barre gutxiago egiten zuen, eta askotan, bere begirada galduta zirudien, bere pentsamenduetan murgilduta. Unai saiatzen zen berarekin hitz egiten, baina gehienetan aitak ez zion kasurik egiten. Egoera horrek Unai pixka bat galduta sentiarazten zuen, ez zuelako jakiten nola lagundu edo zer egin.

Eta orduan, ustekabean, aita hil egin zen. Ez zen oso argi geratu nola hil zen, baina jendeak komentatzen zuen azken hilabeteetan arazo handiak zituela eta aurkari handiak eta arriskutsuak zituela. Unairentzat kolpe handia izan zen, nahiz eta azkenaldian ez zuten harreman esturik, eta gainera, berehala konturatu zen egoera are konplikatuagoa bihurtuko zela. Aitaren heriotzaren ondoren, enpresaren ardura bere gainean erori zen, eta nahiz eta gazteegia izan, ez zuen aukerarik izan atzera egiteko. Prentsa berehala hasi zen berari buruz hitz egiten, batzuek esaten zuten ez zela gai enpresa handi bat eramateko eta beste batzuek esaten zuten aitaren arazoek berari ere eragingo ziotela. Unai nahastuta zegoen, baina saiatu egiten zen gauzak ondo egiten, egunero joaten zen bulegora eta ahal zuen guztia egiten zuen enpresaren egoera hobetzeko. Langile batzuk laguntzen saiatzen ziren, baina beste batzuk ez zeuden ziur gazte batek ardura hori hartu behar zuenik. Konpetentziak presionatzen hasi ziren, enpresa batzuek negozioa hondoratzeko saiakerak egin zituztelako boterea eskuratzeko aukera ikusi zutelako. Hala ere, Unai ez zen erraz amore ematen zuen pertsona, eta bere kabuz ikasten eta lanean jarraitzen zuen, nahiz eta barrutik beldurra izan gauzak okerrera joango ote ziren.

Denborak aurrera egin ahala, Unai gero eta gehiago sartzen hasi zen enpresaren eguneroko lanean, baina ez zen batere erraza. Dokumento pilo bat zeuden ez zituenak ulertzen, eta askotan orduak pasatzen zituen gauza berdinari begira, nola konpondu jakin gabe. Bulegoko giroa ere arraroa bihurtu zen, langileek ez zutelako Unairengan konfiatzen oso gaztea zelako eta ez zuelako esperientziarik enpresen munduan, eta hori begiradetan eta komentarioetan nabaritzen zen. Gainera, prentsak ez zuen laguntzen. Egunero agertzen ziren artikuluak esanez enpresa egoera konplikatu batean zegoela, eta sare sozialetan jendeak komentarioak egiten zituen, batzuk barrez eta beste batzuk kritikatzen. Unai ez zegoen ohituta horrelako presiora, eta ia egunero etxera nekatuta iristen zen, burua informazioz beteta eta bihotza nahastuta. Unaik ez zekien nori sinetsi, batzuek aholkuak ematen zizkioten, baina askotan kontradiktorioak ziren, eta horrek are gehiago nahasten zuen.

Hala ere, ez zegoen guztiz bakarrik, aitaren lagun zaharra, Iker izenekoa, beti agertzen zen momentu zailetan. Ikerrek urte asko igari zituen enpresan, eta Unairen aita hil aurretik oso harreman estua izan zuten. Unairentzat, Iker erreferente bat bihurtu zen, ez zen familia, baina bai konfidantzazko pertsona bat. Askotan Unairen bulegora hurbiltzen zen eta beti zegoen laguntzeko prest, Unai eskertuta sentitzen zen, ez zuelako beste inor horrela alboan. Batzutan, Ikerrek, Unairi kontatzen zizkion aitaren istorio zaharrak, nola hasi zen enpresa, nola borrokatu zuten boterearengatik lehen urteetan, eta horrek Unai mobitatzen zuen, sentitzen zuelako ez zegoela guztiz bakarrik.

Hala ere, presioa gero eta handiagoa bihurtzen ari zen eta bat-batean prentsak artikulu arraro batzuk argitaratu zituen adieraziz Unaik enpresaren dirua “negozio ilunetan” sartzen ari zela. Unai guztiz harrituta geratu zen eta ezin zuen sinetsi ezta ere irakurtzen zuena, ez zuelako inoiz halakorik egin eta ez zuelako ulertzen nondik atera ziren dokumentu horiek. Sare sozialetan jendeak komentario despektiboak egiten zituen, eta Unai oso gaizki sentitzen zen, batez ere inork ez ziolako sinesten, Iker kontatu gabe. Egoera gero eta zailagoa bihurtzen ari zen, eta Unai konturatzen hasi zen ez zela soilik lan kontua, jendeak benetan zalantzan jartzen zuela bere burua. Hala ere, Iker beti egon zen bere alboan eta hori zen Unairi geratzen zitzaion indar bakarra.

Eskandaluaren ondoren, Unairen egoera are gehiago konplikatu zen. Prentsak argitaratutako dokumentu faltsuek eragin handia izan zuten, eta jende askok sinestu zituzten, nahiz eta Unaik behin eta berriro esan berak ez zuela inoiz dirua modu txarrean erabilili. Enpresako zuzendaritzak bilera berezi batera deitu zuten, eta giroa oso hotza izan zen. Unaik azalpenak eman zizkion enpresako kideei berarengan konfiatzea saiatuz, baina batzuek ez zioten begietara begiratu ere, eta beste batzuek aurretik zuten hartuta erabakia. Azkenean, Unai bere kargutik kentzea erabaki zuten, “enpresaren irudia babesteko”. Unai, nahastuta eta oso minduta atera zen bilera hartatik, ez zuelako ulertzen nola kondenatu zuten haien azkar frogak faltsuak zirela argi zegoenean.

Handik egun gutxira, Unai ohartaraztu zen dokumentu horiek enpresa barrutik atera zirela, eta jendeak susmatzen zuen Iker, aitaren lagun ohia eta bere konfidantzazko pertsona bakarra, izan zela filtrazioen atzean. Unaik, hasieran, ez zuen ideia hori sinetsi nahi baina zanbait datuk bat egiten zuten esandakoarekin, adibidez, Iker azkenaldian urduriago eta distanteago zegoen eta batzuek entzun zuten enpresa lehiakide batekin harremanetan ibili zela. Dirudienez, trukean, kargu hobe bat eta diru kopuru handi bat agindu zioten.

Unairentzat kolpe handi bat izan zen, ez baitzuen soilik lana galdu baizik eta bere alboan zegoen pertsona bakarra ere galdu baitzuen. Egunak pasatu ahala, Unai gero eta bakarrago sentitzen hasi zen, ez zuen prentsan agertu nahi, ezta sare sozialetan ere, eta kalean, jendeak begiratzen zionean deseroso jartzen zen. Etxean ere ez zen eroso sentitzen, jauregi handia gero eta hutsago eta hotzagoa bihurtu zen, eta Unai askotan bere gelan geratzen zen, bere pentsamenduetan galdua. Batzutan, bere bizitzako momentu desberdinak oroitu zituen, txikitan amarekin pasatutako uneak, aitarekin izandako elkarrizketa gutxiak, enpresan izandako lehen egunak, eta azkenaldiko presio masiboa eta zurrumurruak. Zenbat eta gehiago pentsatu bere bizitzari buruz, orduan eta gehiago konturatzen zen bere bizitza osoan zehar bakarrik ibili zela, nahiz eta inguruan jende asko izan eta materialki dena izan. Egun batean, inork jakin gabe, Unai desagertu zen. Ez zen inondik agertu, ez prentsan ez bulegoan ezta bere jauregian. Jendeak denetariko teoriak asmatu zituen, batzuek esaten zuten ihes egin zuela atzerrira, beste batzuek esaten zuten mendeku bila zebilela, eta beste batzuek uste zuten atseden artu nahi zuela eskandaloari buruzko dena lasaitu arte, baina egia da inork ez zuela jakin benetan zer gertatu zen. Denborarekin, jendea gertatutakoa ahazten hasi zen, eta eskandalo berriak agertu ziren prentsan, Unairen historioa bigarren planoan geratuz. Eta horrela amaitu zen Unairen bizitza, modu isil eta apalean, inork benetan ezagutzen ez zuen gazte baten istorioa bezala.