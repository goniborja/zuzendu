Inoiz pentsatu ez nuen idazlana

Goñik Esan zuenean idazlan koadernorako testu bat prestatu behar genuela, nik pentsatu nuen bestela bat izango zela, azkar egin eta entregatzeko modukoa, baino ez. Oraingoan ez genuen soilik idatzi behar, ezko baizik eta klasean irakurri eta Goiñiri  pertsonalki eman.Aldia momentuan horretan imajinatzen lan honek buruari hainbeste buelta emango nizkiola testu bat idazteko. Nik ondo nahi nuelako egin asko pentsatu dut historia ondo irtetzeko.

Arratsalde hartan bertan ordenagailuan dokumentu bat ireki nuen, eta pantaila zuria begiratzen geratu nintzen. Nire burua Ordezkatuko zuen testu bat idatzi nahi nuen, errepikakorra ez zena. Baino zenbat eta gehiago pentsatu, orduan eta zailagoa egiten zitzaidan. Testu hasi nituen: nire zaletasunei buruz, beste bat udako bidaiari buruz, eta beste bat etorkizuneko planak kontatuz. Baino inork ez ninduen  konbentzitzen.  Berriro eta berriro ezabatzen nituen, benetan motibatzen ninduen gai bat aurkitzen ez nuelako. Kezkatuta nengoen nire testua ez zen nahikoa ona izango,  klasean irakurtzen aspergarriak irudituko zitzaien. eta, egia esan, Goñik Ikustean ez aspertzea zen nire asmoa.

Zenbait saiakera huts egin ondoren, konturatu nintzen arazoa ez zela ideien falta, baizik eta zerbait pertsonala idazteko beldurra. Beldur nintzen ez gustatzeari, arraro gelditzeari edo norbaitek barre egiteari. Beldurra nion idazten ez nekiela edo nahikoa saiatzen ez nintzela pentsatzeari. Orduan pentsatu nuen agian hori bera izan zitekeela idazlanerako gaia: idaztearen zailtasuna, batez ere, besteek entzungo dutela dakizunean. Ondo egin nahi izateak sortzen duen presioa. Orri zuriaren aurrean agertzen den ziurgabetasuna. Ideia hori zintzoa eta erreala iruditu zitzaidan, eta nire idazlanean bihurtzea erabaki nuen. Azken finean, nire burua adierazi behar banuen, zergatik ez idatzi benetan sentitzen ari nintzena.

Lehen aldiz, ez nintzen arduratu testua perfektua izateaz. Burura zetorkidan bezala idazten hasi nintzen, esaldi bakoitza epaitu gabe. Nola sentitzen nintzen kontatu nuen, nola blokeatzen nintzen, nola zalantzan jartzen nuen neure burua, eta nola, pixkanaka, ahots zintzoago bat aurkitzen nuen. Benetan sentzua zuen zerbait idazten ari nintzela sentitu nuen, ez soilik lan bat betetzen ari nintzela.

Idazten nuen bitartean, pentsatu nuen nolakoa izango zen klasean irakurtzea. Imajinatzen nuen ni zutunik, idazlan kuadernoa eskuetan nuela eta denen aurrean aurkezten. Arduratuta nengoen nire ikaskideak niri entzuten aspertuko ote ziren edo ulertuko ote zidaten esaten ari nintzena. Goñiren iritziak ere kezkatzen ninduen, gaia gustatuko ote zitzaion edo bide erraza aukeratu nuela esango ote zidan pentsatzeak. Baina lehen aldiz, kezkek ez ninduten gelditu eta idazten jarraitzeari ekin nion, testu hau benetan niretzat zela sentitzen nuelako.

Klasean aurkezteko eguna iritsi zenean, urduri nengoen, baina harro ere bai. Idazlan kuadernoa eskuetan nuen, eta nahiz eta hatzak pixka bat dardarka nituen, banekien testu zintzoa idatzi nuela. Nire txanda iritsi arte itxaron nuen, bide batez ikaskideak entzuten nituela. Batzuek esperientzia pertsonalak kontatzen zituzten, beste batzuek gai orokorragoak, bakoitzak bere estiloa zue, oso interesgarriak denak. Eta haiei entzunez, konturatu nintzen denok geundela urduri, bakoitza bere modura.

Goñik nire izena esan zuenen sakon arnastu, altzatu eta kuadernoa ireki nuen eta irakurtzen hasi nintzen. Hasieran ahotsa baxu samar atera zitzaidan, baina segituan indarra hartu nuen. Harrituta geratu nintzen ikaskideak isilik nola entzuten ninduten ikusita. Inork ez zuen barre egin, inork ez zuen ezer esan. Batzuek burua ere baietz eginez mugitzen zuten, esaten ari nintzena ulertzen zutela adieraziz. Amaitu nuenean, tutoreak irribarre egin zidan, eta une horretan sentitu nuen egindako lanak merezi izan zuela.

Irakurketaren ondoren, testua Goñiri eman behar nion. Bere mahaira hurbildu nintzen eta kuadernoa eskaini nion. Lasai hartu zuen, beti bezala, eta esan zidan idaztea ez dela beti erraza, baina zintzotasunez egiten dugunean beti duela balioa. Hitz horiek entzuteak pentsarazi zidan agian idaztea ez dela soilik eskola‑betebehar bat, baizik eta norbera hobeto ezagutzeko eta sentitzen duguna partekatzeko modu bat. Harritu egin ninduen horrenbeste hausnartzera eraman ninduen zerbait hain sinplea izateak.

Orain testu hau berriro irakurtzen dudanean, gogoratzen dut zenbat kostatu zitzaidan hastea eta zein ondo sentitu nintzen amaitzean. Hasieran ezinezkoa iruditzen zitzaidan idazlan honek gauza garrantzitsu bat irakatsi dit: idaztea tresna bat izan daitekeela geure burua hobeto ulertzeko. Batzuetan orri zuriak beldurra ematen du, baina benetan axola zaigun zerbaitekin betetzen dugunean, emaitza harrigarria izan daiteke eta inoiz pentsatu ez banuen ere azkenean behar nuen idazlana bihurtu da. Perfektua izan beharrik ez duela erakutsi dit; nahikoa da zintzoa izatea. Eta uste dut hori zela Goñik hasieratik nahi zuena, beraz lortutzat ematen dut.