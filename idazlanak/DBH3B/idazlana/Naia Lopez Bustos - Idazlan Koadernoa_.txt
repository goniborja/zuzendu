Bazen behin Ane izeneko neska bat, 14 urtekoa. Institutuan ikasten zuen eta bere lagun onenak Maitena eta Naia ziren. Hiruak beti elkarrekin ibiltzen ziren, bai klasean bai kanpoan. Ane beti izan zen neska alaia eta lagunartekoa, beti irribarretsu eta umoretsua, eta askotan lagunei barre egiten erakusten zien. Hala ere, azkenaldian, Maitena eta Naia ohartu ziren bere lagunaren jarrera pixka bat aldatu zela. Ane isilago egoten zen, askotan pentsakor, eta batzuetan irribarre egiten zuen arrazoirik gabe. Bere lagunek, hasieran, pentsatu zuten egun txar batzuk izan zitzakeela, baina pixkanaka ohartu ziren aldaketa hori gehiago zela.

Aneren gelan Kemen izeneko mutil bat zegoen. Hasieran lagun soilak ziren; klasean elkarren ondoan esertzen ziren, taldeko lanetan elkarri laguntzen zioten, eta batzuetan bakarrik hitz egiten zuten. Baina pixkanaka, bien artean hurbiltasun berezia sortu zen. Ane, hasieran, bere lagunei esaten zien dena klaseko kontuei buruz zela, baina Maitena eta Naia susmatzen zuten ez zela hori guztia egia. Ane batzuetan zerbait esaten zuen, baina oso gauza arruntak: “Kemenek lan hori ondo egin du” edo “Gaur klasean Kemen eta biok taldean lan egin dugu”. Hala ere, bere portaerak eta begirada luzeak argi uzten zuten zerbait berezia zegoela.

Egun batean, Ane Maitena eta Naiarekin kalean zihoan. Barreka eta hizketan ari ziren, elkarrekin irribarre egiten zuten bitartean, eguzkia joaten ari zen eta kaleak jendez beteta zeuden. Bat-batean, Kemen agertu zen aurrean. Ane, irribarre batekin hurbildu eta ukabilarekin agurtu zuen modu naturalean. Keinu sinplea izan zen, baina Maitena eta Naia berehala konturatu ziren zerbait berezia zegoela. Berehala galdetzen hasi ziren ea nor zen mutil hura. Ane, apur bat nerviosoa, esaten zien gelako lagun bat zela, oso ondo moldatzen zirela eta ikusitako bakoitzean horrela agurtzen zutela.

Institutuan, Ane eta Kemen elkarrekin esertzen jarraitzen zuten, eta askotan hitz egiten zuten klaseko gauzen inguruan. Ane, berriro ere, esaten zuen dena klaseko kontuez zela, baina lagunek gero eta gehiago susmatzen zuten ez zela hori guztia egia. Ostiralero, Maitena eta Naia Aneri galderak egiten saiatzen ziren: “Ba, Ane, Kemenekin zer moduz zaude?”, “Ba al duzu sekreturik kontatzeko?”. Ane barre urduri batekin dena ukatzen zuen, begiak behera egiten zituen eta gorritu egiten zen. Horrek dena argi uzten zuen, nahiz eta ahalegin handiz ezkutatu.

Denbora pasa ahala, Maitena eta Naiak ohartu ziren Anek Kemenen telefono zenbakia zuela eta noizean behin elkarri mezuak bidaltzen zizkiotela. Behin, gainera, biak batera gaixotu ziren, eta hori ere beste arrazoi bat izan zen Aneri pixka bat gehiago zirikatzen jarraitzeko. Ane, gaiari ihes egiteko, bere lagunei galdetzen zien haien bizitza maitasunari buruz. Orduan, Maitenak bere klaseko mutil baten istorio bat kontatu zuen. Mutil horri Naia gustatzen zitzaiola oso nabaria zen, batez ere Naiari begiratzeko moduagatik. Naia, aldiz, esaten zuen ez zitzaiola gustatzen, berari Juanjo gustatzen baitzitzaion, nahiz eta Juanjok ez zion kasurik egiten. Maitenak barreka entzuten zituen istorio horiek, berari oraindik ezer berezirik gertatu ez baitzitzaion.

Azkenik, Ane Maitenari egia kontatu zion. Kemenekin liatu zela eta bere sentimenduak benetakoak zirela adierazi zion. Maitenak pozik hartu zuen eta bere lagunaren konfiantza eskertu zuen. Geroago, Naiari ere kontatu zion eta biak batera pozik geratu ziren. Ordutik aurrera, ostiralero, Ane Kemenekin pasatzen zituen momentuak kontatzen hasi zen: nola barre egiten zuten, nola laguntzen zieten elkarri, eta nola sentitzen ziren elkarrekin.

Baina bat-batean, Ane isildu egin zen. Ez zuen gehiago Kemeni buruz hitz egiten. Maitenak hori oso arraro ikusi zuen, eta egun batean, bakarrik zeudenean, galdetu zion zer gertatzen zen. Ane, apur bat triste, esan zion Kemenekin haserre zeudela eta horregatik ez zuela ezer kontatzen. Denbora gutxira, denek jakin zuten Ane eta Kemenek utzi egin zutela. Ane berriro ere isilik geratu zen bere sentimenduekin, baina bere lagunek beti ondoan izan zuten, barre eginez, hitz eginez eta laguntzen, horrek lagundu baitzion aurrera egiten.

Azken finean, Ane ulertu zuen lehen maitasuna ez dela beti betiko, baina lagunekin partekatzen diren oroitzapenak eta laguntza izango direla beti garrantzitsua. Bere irribarrea itzuli zen pixkanaka, eta ikusi zuen maitasuna ez dela beti denboran irautea, baina lagunekin partekatzen diren uneak, barreak eta kontuak, betiko gelditzen direla bihotzean.