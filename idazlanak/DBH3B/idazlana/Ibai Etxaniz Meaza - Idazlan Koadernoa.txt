Ane DBHko ikaslea zen eta herri txiki batean bizi zen. Egunero eskolara joaten zen, beste ikasle askoren antzera. Hala ere, Ane oso lotsatia zen eta klasean gutxitan hitz egiten zuen.Gahin pentsatsen zuen,baina normalean ez zituen pentsamenduak esaten. Beldur zen oker egoteaz, beldur zen besteek barre egingo ziotelako. Horregatik, askotan isilik geratzen zen. Eskolatik etxera bakarrik joatea gustatzen zitzaion. Bidean pentsatzeko denbora izaten zuen. Egun batean, eskolatik irtetean, zerbait arraroa gertatu zitzaion. Kalea nahiko hutsik zegoen. Eguzkia baxu zegoen zeruan, baina, Ane lasai zihoan etxerantz. Orduan, lurrean bere itzala ikusi zuen. Bat-batean, itzala gelditu egin zen. Ane, ordea, aurrera jarraitu zen. Harrituta gelditu zen berehala. Gelditu eta atzera begiratu zuen. Itzala berriro mugitzen hasi zen. Une horretan, bihotza azkarrago taupadaka hasi zitzaion. Ez zuen ulertzen zer gertatzen ari zen. Etxera iritsi zenean, dena normala zirudien. Hala ere, barruan zerbait arraro sentitzen zuen.Hurrengo egunetan, Ane ezin izan zen gertatutakoarekin ahaztu. Eskolan zegoenean, burua beste leku batean izaten zuen. Irakasleak galdera bat egin zionean, ez zuen erantzun. Lagunek galdetu zioten ea ondo zegoen eta Anek baietz esan zuen, baina gezurra zen. Etxean ere pentsakor zegoen. Gauez, logelan bakarrik zegoenean, soinu arraroak entzuten zituen. Batzuetan, pausoak zirudien. Beste batzuetan, bere izena entzuten zuela uste zuen. Ispiluan begiratzean, bere irudia arraro ikusten zuen. Segundo batez, bere mugimenduak beranduago egiten zirela iruditzen zitzaion. Horrek beldurra ematen zion baina, ez zion inori ezer kontatu eta pentsatzen zuen ez ziotela sinetsiko. Larunbat batean, paseatzera irtetea erabaki zuen burua lasaitzeko. Basora joatea okurritu zitzaion. Leku horretan beti sentitzen zen lasai. Zuhaitzen artean sartu zenean, isiltasun handia zegoen, haizeak hostoak mugitzen zituen. Orduan, berriro ikusi zuen bere itzala.Oraingoan, bere aurrean zegoen. Ane geldirik geratu zen, beldurrez. Ihes egin nahi izan zuen, baina hankak ez zaizkion mugitzen. Arnasa sakon hartu zuen eta azkenean, hitz egitea erabaki zuen. Ahotsa oso baxu atera zitzaion. Itzalak burua poliki mugitu zuen eta orduan, hitz egin zuen. Ane aho zabalik geratu zen. Itzalak esan zion bere parte zela. Barruan gordetzen zuen guztia zela azaldu zion. Esaten ez zituen hitzak zirela esan zion, bere beldurrak ere bazirela eta Anek adi entzun zuen. Poliki-poliki, ulertzen hasi zen, egia zela esaten zuena. Beti beldurrarekin bizi zen, beti besteek zer esango zuten pentsatzen zuen. Itzalak esan zion ausartagoa izan behar zuela. Bere ahotsa erabiltzen hasi behar zuela. Bestela, berriro agertuko zela esan zion. Ane isilik geratu zen. Baina barruan zerbait mugitu zitzaion. Egun hartan etxera bueltatu zenean, pentsakor joan zen. Gau osoa pasatu zuen hausnartzen. Erabaki bat hartu zuen, azkenean saiatzen hasiko zela! Hurrengo asteetan, Ane pixkanaka aldatzen hasi zen. Eskolan, gehiago saiatzen zen parte hartzen,  irakasleak galderaren bat egiten zuenean, eskua altxatzen saiatzen zen. Batzuetan, lotsa handia ematen zion, baina ez zuen atzera egiten. Lagunekin zegoenean, gehiago hitz egiten zuen, bere iritzia ematen ikasten ari zen, baina ez zen beti erraza izaten. Batzuetan urduri jartzen zen. Hala ere, gero eta hobeto sentitzen zen, etxean ere aldaketa nabaritu zuten. Amak pozik ikusten zuen, aitak animoak ematen zizkion. Ane seguruago sentitzen zen bere buruarekin. Gauetan hobeto lo egiten zuen, ez zuen gehiago soinu arrarorik entzuten eta itzala berriro normala zen. Egun batean, irakasleak lan bat aurkezteko eskatu zion. Ane beldurtu egin zen hasieran, baina aurrera egitea erabaki zuen. Klasearen aurrean hitz egin zuen. Ahotsa

pixka bat dardarka atera zitzaion. Amaitzean, txaloak entzun zituen. Une horretan, oso harro sentitu zen. Bere tokian eseri zen eta lagunek oso ondo egin duela esan zioten eta bertan onartua zela ikusi zuen.